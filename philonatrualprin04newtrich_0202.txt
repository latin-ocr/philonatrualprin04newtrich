184 PHILOSOPHIAE NATURALIS [DE Mum). SYs'r.

motum illum capita semper comitabuntur et iis liberrime adhaerebunt.
Gravitas enim vaporum in Solem non magis efficiet ut caudae postea deci-
dant a capitibus Solem versus, quam gravitas capitum efficere possit, ut
haec decidant a caudis. Communi gravitate vel simul in Solem cadent,
vel simul in ascensu suo retardabuntur 3 ideoque gravitas illa non impedit, ’
que minus caudae et capita positionem quamcunque ad invicem a causis
jam descriptiS, aut aliis quibuscunque facillime accipiant et postea liber-
rime servent.

Caudae igitur, quae in cometarum periheliis nascuntur, in regiones
longinquas cum eorum capitibus abibunt, et vel inde post longam anno-
rum seriem cum iisdem ad'nos redibunt, vel potius ibi rarefactae paulatim
evanescent. Nam postea in descensu capitum ad Solem caudae novae
breviusculae lento motu a capitibus propagari debebunt, et subinde in peri-
heliis cometarum illorum, qui ad usque atmosphaeram Solis‘descendent,
in immensum augeri. Vapor enim in spatiis illis liberrimis perpetue
rarescit ac dilatatur. Qua ratione fit ut cauda omnis ad extremitatem
superiorem latior sit quam juxta caput cometae. Ea autem rarefactione
vaporem perpetue dilatatum diffundi tandem et spargi per coelos univer-
SOS, deinde paulatim in planetas per gravitatem suam attrahi, et cum
eorum atmosphaeris misceri, rationi consentaneum videtur. Nam quem-
admodum maria ad constitutionem Terrae hujus omnino requiruntur,
idque ut ex iis per calorem Solis vapores copiose satis excitentur, qui
vel in nubes coacti decidant in pluviis, et Terram omnem ad procreatio-
nem vegetabilium irrigent et nutriant 3 vel in frigidis montium verticibus
condensati ( (g) ut aliqui cum ratione philosophantur) decurrant in fontes
et flumina: sic ad conservationem marium et humorum in planetis requiri
videntur cometae, ex quorum exhalationibus et vaporibus condensatiS,
quicquid liquoris per vegetationem et putrefactionem consumitur et in
Terram aridam convertitur, continue suppleri et refici possit. Nam
vegetabilia omnia ex liquoribus omnine crescunt, dein magna ex parte in
Terram aridam per putrefactionem abeunt, et limus ex liquoribus putre·
factis perpetue decidit. Hinc moles Terrae aridae in dies augetur, et
liquoreS, nisi aliunde augmentum sumerent, perpetue decrescere deberent,
ac tandem deficere. Porre suspicor spiritum illum, qui a'eris nostri pars
minima est, sed subtilissima et optima, et ad rerum omnium vitam requi-
ritur, ex cometis praecipue⁴ venire.

(g) '¹‘ Ut aliqui cum ratione philosophantur. Transact. Philosoph. an. 16s7. 1694. 1729. et
Horumce philosophorum rationes videre est pas- Monum. Acad. Paris. an. 1703.
sim apud omnes cultiores physicos· Legamur

